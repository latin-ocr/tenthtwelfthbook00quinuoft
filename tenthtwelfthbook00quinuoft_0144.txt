140 INs'r. ORATOR. ΧΠ, 10, 71-75.

1
num et privatorum consiliorum servabit discrimi-
na, multa ex differentia personarum, locorum
temporumque mutabit: ita in eadem oratione ali-
ter concitabit, aliter conciliabit, non ex isdem
haustibus iram et misericordiam petet, alias ad
docendum, alias ad movendum adhibebit artis.

71 Non unus color prooemii, narrationis, argumen-
torum, egressionis, perorationis servabitur. Di-
cet idem graviter, severe, acriter, vehementer,
concitate, copiose, amare, comiter, remisse, sub-
tiliter, blande, leniter, dulciter, breviter, urbane3

'72 non ubique similis, sed ubique par sibi. Sic fiet
cum id, propter quod maxime repertus est usus
orationis, ut dicat utiliter, et ad efficiendum,
quod intendit, potenter, tum laudem quoque, nec
doctorum modo, sed etiam vulgi consequatur.

'73 Falluntur enim plurimum, qui vitiosum et
corruptum dicendi genus, quod aut ‘verborum
licentia exultat aut puerilibus sententiolis lasci-
vit aut immodico tumore turgescit aut inanibus
locis bacchatur aut casuris, si leviter excutiantur,
flosculis nitet aut praecipitia pro sublimibus ha-
bet aut specie libertatis insanit, magis existimant

74 populare atque plausibile. Quod quidem placere
multis nec infitior nec miror; est enim iucunda
auribus ac favorabilis qualiscumque eloquentia
et ducit animos naturali voluptate vox omnis,
neque aliunde illi per fora atque aggerem circuli3
quo minus mirum est, quod nulli non agentium

¹ 75 parata vulgi corona est. Ubi vero quid exquisi-

tius dictum accidit auribus imperitorum, quale-
cumque id est quod modo se ipsi posse despe-
rent, habet admirationem, neque immerit03 nam

