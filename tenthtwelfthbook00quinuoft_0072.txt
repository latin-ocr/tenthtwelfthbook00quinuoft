68 INST. ORATOR. X, 3, 31—333 4, 1,

31 Illa quoque minora (sed nihil in studiis⁴ par·
vum est) non sunt transeunda: scribi optime
ceris, in quibus facillima est ratio delendi3 nisi
forte visus infirmior membranarum potius usum
exiget, quae ut iuvant aciem, ita crebra relatione,
quoad intinguitur, calami morantur manum et

32 cogitationis impetum frangunt. Relinquendae
autem in utrolibet genere contra erunt vacuae
tabellae, in quibus libera adiciendo sit excursio.
Nam interim pigritiam emendandi angustiae
faciunt aut certe novorum interpositione priora
confundant. Ne latas quidem ultra modum esse
ceras velim, expertus iuvenem, studiosum alio-
qui, praelongos habuisse sermones, quia illos nu-
mero versuum metiebatur, idque vitium, quod
frequenti admonitione corrigi non potuerat, mus

33 tatis codicibus esse sublatum. Debet vacare
etiam locus, in quo notentur quae scribentibus
solent extra ordinem, id est ex aliis, quam qui
sunt in manibus loci, occurrere. Inrumpunt
enim optimi nonnumquam sensus, quos neque
inserere oportet neque differre tutum est, quia
interim elabuntur, interim memoriae sui intentos
ab alia inventione declinant ideoque optime sunt
in deposito.

CAPUT IV.
QUOMODO EMENDANDUM,

IV. Sequitur emendatio, pars studiorum ‚
longe utilissima3 neque enim sine causa credi·

