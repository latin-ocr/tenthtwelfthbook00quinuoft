INST. ORATOR. XII, 10, 2-6. 125

co. Suos autem haec operum genera, quae dico,2
ut auctores sic etiam amatores habent3 atque
ideo nondum est perfectus orator, ac nescio an ars
ulla, non solum quia aliud in 3110 magis eminet,
sed quod non una omnibus forma placuit, partim
condicione vel temporum vel locorum, partim
iudicio cuiusque atque proposito.

Primi, quorum quidem opera non vetustatis3
modo gratia visenda sint, clari pictores fuisse
dicuntur Polygnotus atque Aglaophon, quorum
simplex color tam sui studiosos adhuc habet, ut
illa prope rudia ac velut futurae mox artis pri-
mordia maximis, qui post eos extiterunt, auctori-
bus praeferant, proprio quodam intellegendi, ut
mea opinio est, ambitu. Post Zeuxis atque4
Parrhasius non multum aetate distantes, 01103
Peloponnesia ambo tempora (nam cum Parrhasio
sermo Socratis apud Xenophontem invenitur)
plurimum arti addiderunt. Quorum prior lumi-
num umbrarumque invenisse rationem, secundus
examinasse subtilius lineas traditur. Nam Zeuxis 5
plus membris corporis dedit, id amplius atque
augustius ratus atque, ut existimant, Homerum
secutus, cui validissima quaeque forma etiam
in feminis placet. Ille vero ita circumscripsit
omnia, ut eum legum latorem vocent, quia deo-
rum atque heroum effigies, quales ab eo sunt tra-
ditae, ceteri‚ tamquam ita necesse sit, sequuntur.
Floruit autem 01103 Philippum et usque ad suc· 6
cessores Alexandri pictura praecipue, sed diversis
virtutibus. Nam cura Protogenes, ratione Pam-
philus ac MelanthiuS, facilitate Antiphilus, con-
cipiendis visionibus, quas φαντασίας vocant, Theon

