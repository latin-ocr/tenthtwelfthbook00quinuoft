ms'r. ORATOR.. XII, 1, 6-9. 89

tet. Ita demum enim libera ac tota, nulla dis-
tringente atque alio ducente causa, spectabit id so·
lum, ad quod accingitur. Quodsi agrorum nimiae
cura et sollicitior rei familiaris diligentia et ve-
nandi voluptas et dati spectaculis dies multum
studiis auferunt (huic enim rei perit tempus,
quodcumque alteri datur), quid putamus facturas
cupiditatem, avaritiam, invidiam, quarum impo-
tentissimae cogitationes somnos etiam ipsos et
illa per quietem visa perturbant Ρ Nihil est enim ’1
tam occupatum, tam multiforme, tot ac tam
variis adfectibus concisum atque laceratum quam
mala mens. Nam et cum insidiatur, spe, curis,
labore distringitur, et etiam cum sceleris compos
fuit, sollicitudine, paenitentia, poenarum omnium
expectatione torquetur. Quis inter haec litteris
aut ulli bonae arti locus? Non hercule magis
quam frugibus in terra sentibus ac rubis occu-
pata.

Age, non ad perferendos studiorum laboress
necessaria frugalitas Ρ Quid igitur ex libidine ac
luxuria spei? Non praecipue acuit ad cupidita·
tem litterarum amor laudis? Num igitur malis
esse laudem curae putamus? Iam hoc quis non
videt, maximam partem orationis in tractatu
aequi bonique consistere Ρ Dicetne de his secun· .
dum debitam rerum dignitatem malus atque in-
1quus.

Denique, ut maximam partem quaestionis exi- 9
mam, demus, id quod nullo modo fieri potest,
idem ingenii, studii, doctrinae, pessimo atque op-
timo viro: uter melior dicetur orator ? Nimirum
qui homo quoque melior. Non igitur umquam

