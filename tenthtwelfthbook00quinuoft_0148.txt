144 1Nsr. ORATOR. XII, 11, 10-13.

tamen, ne aut magna nimium videar exigere, qui
eundem virum bonum esse et dicendi peritum
velim-aut multa, qui tot artibus in pueritia dis-
cendis morum quoque praecepta et scientiam
iuris civilis praeter ea, quae de eloquentia trade-
bantur, adiecerim, quique haec operi nostro ne-
cessaria esse crediderint, velut moram rei perhor-
10 rescant et desperent ante experimentum. Qui
primum renuntient sibi, quanta sit humani in*

genii vis, quam potens efficiendi quae velit, cum '

maria transire, siderum cursus numerosque cog-
noscere, mundum ipsum paene dimetiri minores,
sed difficiliores artes potuerint. Tum cogitent,
quantam rem petant, quamque nullus sit, hoc
11 proposito praemio, labor recusandus. Quod si
mente conceperint, huic quoque parti facilius ac-
cedent, ut ipsum iter neque impervium neque sal-
tem durum putent. Nam id, quod prius quodque
maius est, ut boni viri simus, voluntate maxime
constat3 quam qui vera fide induerit, facile eas-
12 dem, quae virtutem docent, artis accipiet. Ne-
que enim aut tam perplexa, aut tam numerosa
sunt quae praecipiuntur, ut non paucorum admo-
dum annorum intentione discantur. Longam
enim facit operam, quod repugnamus: brevis est
institutio vitae honestae beataeque, si cedas na-
turae. Natura enim nos ad mentem optimam
genuit, adeoque discere meliora volentibus promp-
tum est, ut vere intuenti mirum sit illud magis,
13 malos esse tam multos. Nam ut aqua piscibus,
ut sicca terrenis, circumfusus nobis spiritus volu-
cribus convenit, ita certe facilius esse oportebat
secundum naturam quam contra eam vivere.

